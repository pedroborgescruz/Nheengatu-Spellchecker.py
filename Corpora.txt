Atekua maasí uyukuawa kariwa taseruka taiku pisasuwa coronavirus (COVID-19), yãse Covid-19 y tedawasu ĩndijina-makatú nesuí! uyukua yá akuyu ramẽ kuera, amũ tetama upe sérawa Wuhan China upe.
Aitekua maasí uyusasa kutara, yepe yepe sa rupi míraita resé. Kua maasí umuyã sasí yane akãga, takuwa, asui maráisa (maye grie yawe).
Kua maasí usasawa usu, mairame aikue awa imaasí wa uiku yane piterupi.
Ũbauwa yepewasu yaneirũ, yãse usasawa yane yuru rupi, usasawa yane tiĩ rupi yuiri, mairamẽ usiki yãga, yãse yã umuyã yane marai.
Yawearã puxuwera yã mais, yawearã ũba upudei uiku yane piterupi.
Aitekua maasi, pisasu waita supe ũbate yawaite, umuyã te supi tasureri, takuwa asui maraisa.
Maãta kua yamãduai asui umusukié, yamãduai yãse apekatu kua tẽda taiku, asui tẽdawaraita apekatu taiku.
Yepé, mukũi, musapíri makumiritá
Irũndí, pu, pu yepé makumiritá
Pu mukũi, pu musapíri, pu irũndi makumiriitá
Yepé putimaã igara mirĩ upé Tasú paranã rupi
Mairamé yakaré usika igara miri ruaki makumiritá
Kause, kause igara uyeréu
Maã ti uyeréu.
Asui Juão Batista uwata umbue kampu rupi Judeya upe.
Umbeu ainta supe: Petrukari pemanduariwaa pemanduari sasiyara pepekadu nyãse kuayentuana perunde pesikari arama peruixawa arama kua iwaka ruixawa.
Aete kua umbeuwaa sese kua utitikawaa Izaia umbeu ainta supe, yepe umbeu kuri kirimbawa kampu rupi, umbeu kuri pemukaturu peruixawa rapee pemusatambika puranga peruixawa rapee.
Asui kua Juão kamelu rawa suiwara irupa, asui isinturão suu pirera suiwara, umbau tukura ira yuiri.
Asui aintauri ipiri kuaita Jeruzalẽwaraita, panye Judeyawaraita yuiri, panye kuaita uikuwaita Jurdão ruakintuwaita.
Asui Juão ubatizari ainta Jurdão upe aintaumbeu irumu aintapekadu.
Umaa rame aintauri kuaita farizewita sadusewita yuiri siyawaita ubatizari arama ainta, umbeu ainta supe: Penye buya rairaita, awataa umundu peyawawaa pepekadu sui tiarama pepurara pepekadu resewara?
Kuiri pemunya puranga yakuawa arama sasiyara pemanduari pepekadu yakuawa arama yuiri petrukariana pemanduariwaa pepekadu sui.
Tepembeu purangawaa penye pepia irumu pepaya resewara kua Abraão, maa hambeu penye Deus uputari rame maa upuderi maa umunya Abraão supe arama imiraita aintairumu kua itaita.
Kuiri pruntuana imaxadu uyutika arama mirá rapu rese, umunuka aintauwari panye kuaita tiwaita uriku iya umburi arama ainta tata kiti. Juão umbeu Kristu resewara
Ixé habatizari penye irumu petrukari resewara pemanduariwaa pepekadu sui, maa kirimbawa piri sesui kua uriwaa kuri serakakuera, timaa purangawaa Ixé harasu arama isapatu, aete kuri ubatizari penye Espiritu Santu irumu tata irumu yuiri.
Ipu upe kua utiari aramawaa utiari arama panye awati sui sawa, umuatiri arama awati suka upe, maa usapi kua sawaita kuera tata kiti tiwa uwewaa.
Juão ubatizari Jesus
Asui Jesus uri Galileya sui Juão ipiri Jurdão kiti uxari arama ubatizari ae.
Maa timaa Juão uputari ubatizari ae, umbeu ixupe: Harikute hapurandu inde rebatizari Ixé, marantaa reyuiri repurandu Ixé habatizari arama inde?
Asui Jesus umbeu ixupe: Kuiri remunya kuaye hambeuwaa yawe inde arama, nyãse yarikute yamunya panye purangawaa. Asui Juão ubatizari ae.
Asui ubatizari rire Jesus usemu parana sui, asui iwaka uyupirari, umaa Deus iEspiritu uwiye sese kuaye pumba yawe.
Asui usendu yepe inyenga iwaka sui, yawe umbeu: Aete seraira haputariwaa suuri hamaa ixupe.
Surí akayu muiri yãdearama.
Mayete akayu pisasu yumupirú, yawete yuiri yasikai yamupisasu yane kirībawasá yapudei arama yamuyã purãga kua akayu upe.
Apigá Marupiara
Ixé yepé apigá, yepé apigá marupiara
Apuamu kwemeté, apisika se pĩdá
Apisika se ruiwa, se igara apukuitá
Se rurí katú asú apinaitika ĩdarã
Apinaitika surubĩ, tukunaré, watukupá
Payẽ kwa pirá itá remuyã arã ne kĩyapira
Ti aputai ne suí tipiaka nẽ masoka
Ti aputai tukupí, ti aputai kuradá
Ayũ té maã aputai reyumana ixé
Amuyã yepé uka, kupixá, yapuna ruka
Reputai ramẽ kurí amũ akayú kurí yamẽdai
Jesus umaa ara Belẽ Judeya kiti aintaruixawa ramere kua Erudi asui apigawaita ukuawawaita uri kurasi usemuwaa banda sui Jeruzalẽ kiti.
Yawe aintaupurandu:
Mametaa kua pisasuwaa unaseriwaa judewita ruixawa? Yamaa iyara estrela yanerendawa Urienti sui, ape yayuiriana yamunya arama ixupe arama benditu.
Usendu rame aintaumbeuwaa tiupuderi uiku timaarese kua aintaruixawa Erudi, nẽ kuaita yuiri Jeruzalẽwaraita panye.
Asui Erudi usenui ainta muiri kuaita saserdutita ruixawa umpinimawaita yuiri upurandu arama usendu aintairumu mametaa unaseri umaa ara kua aintausaruwaa Kristu.
Asui aintaumbeu ixupe: Unaseri kuri umaa ara tetama upe sera Belẽ Judeya kitiwaa, kuaye umpinimawaa yawe papera upe kua utitikawaa yawe umbeu:
Inde Belẽ, inde tetama Judeya kitiwaa timaa kuaira xingawaa inde aintasui Judeya kitiwaita, nyãse uri kuri nesui kua usaruwaa usaru aramawaa semiraita Israelitaita.
Asui Erudi usenui rire uyumimisawa upe kuaita ukuawawaita upurandu arama ainta mairametaa uyupiru umuturi kua estrela?
Asui umundu aintausu Belẽ kiti umbeu ainta supe:Pesu pesikari kua taina, asui pewasemu rire kuri ae peyuiri kuri pembeu Ixé arama hasu arama kuri ipiri hamunya arama yuiri ixupe arama benditu.
Aintausendu rire Erudi inyenga aintausu aintarapee rupi, asui kua estrela aintaumaa aintarendawa urienti sui usu aintarunde kiti aintauwasemu arama kua taina, asui kua estrela uyari iwate kuayentu taina iarupi.
Asui aintaumaa irumu kua estrela suuri aintapia turusu.
Asui aintauwike uka upe aintaumaa kua taina imaya Maria irumu, asui aintauwapika aintarinipia irumu aintaumee ixupe purangawaa, asui aintaupirari aintamaleta aintaumee ixupe uru prezenti, insensu sakuenawaa yuiri, pumada yuiri serawaa mirra.
Asui Deus umbeu ainta aintakerupiwaa upe tiarama aintauyuiri aintaumaa Erudi ipiri, ape aintauyuiri arama aintarendawa kiti amu pee rupi.
Juze uyawawa Egitu kiti
Asui aintauyuiri rire kuaita ukuawawaita yaneruixawa anju upuamu Juze umaa ikerupiwaa upe umbeu ixupe: Repuamu resuana rerasu kua taina imaya irumu reyawawa Egitu kiti reiku arama akiti ate mairame hasenui inde, nyãse kua Erudi uputari uyuká kua taina.
Asui Juze upuamu urasu kua taina pituna rame imaya irumu Egitu kiti.
Ape uiku ate mairame umanu kua Erudi kuaye yaneruixawa umbeuwaa yawe iyuru sui kua utitikawaa yawe umbeu, hasenui seraira Egitu sui. Erudi uyuká tainaita
Asui ipiaiwa kua Erudi umaa rame aintauganani ae kuaita ukuawawaita ape umundu aintauyuká panye tainaita apigawaita Belẽ upe panye suakintuwaraita yuiri kuaita urikuanawaita mukuĩ akayu kuaita yuiri ipuiwaitare kuaye usenduwaa yawe estrela resewara aintauyupiru irumu aintaumaa ae kuaita ukuawawaita.
Aintaumunya kuaye umbeuwaa yawe kua utitikawaa serawaa Jeremia,
Yawe umbeu yapuderi yasendu aintausasemu Rama upe, aintauyaxiu kirimbawa Rakel uyaxiu imembiraita rese tiawa upuderi umusuuri ainta nyãse tiana aintaumaa aintamembiraita. Uyuiri Egitu sui
Asui umanu rire kua Erudi yepe anju upuamu Juze ruaki ikerupiwaa upe Egitu upe.
